अपनी बाँहों पर है तुझको क्यूँ इतना अभिमान
तेरे जैसे लाखों देखे बड़े बड़े बलवान
कुछ भी नहीं है तेरा मोल
बोलो ना बड़े बोल
खिलौना तू माटी का
गरज रहा है बरस रहा है ज़िद तूने किस बात पर बाँधी
क्यूँ है पागल मूरख बादल तुझको उड़ा ले जाएगी आँधी
सेर को मिलते सवा सेर लगे ना यहाँ देर
खिलौना तू माटी का ...
इतना क्यों इतराता है हँसती है जब भाग्य की रेखा
तू छोटा सा दीपक है रे तूने कभी सूरज भी है देखा
झूठे नशे में तू चूर टूटेगा ये ग़रूर
खिलौना तू माटी का ..
उड़ाते हैं मेरे ग़म की हँसी तेरे जहाँ वाले
तमाशा देख ले तू भी तमाशा देखने वाले
बेक़स की आबरू को नीलाम कर के छोड़ा
आख़िर तेरे जहाँ ने बदनाम कर के छोड़ा
हम आँसुओं को पीकर बैठे थे मुस्कराने
देखा गया न तुझसे इतना भी ओ ज़माने
छोटी सी आरज़ू को नाकाम कर के छोड़ा
बेक़स की आबरू को ...
पहले तो ग़म दिया फिर ग़म की हँसी उड़ाई
ज़ालिम है तेरी दुनिया मालिक तेरी दुहाई
तेरे जहाँ ने तेरा भी नाम कर के छोड़ा
बेक़स की आबरू को ..
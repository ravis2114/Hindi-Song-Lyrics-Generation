वो साथ हमारा दे न सके हम नाम पे उनके जीते हैं
दो दिन को ख़ुशी को पाये थे क्या कहिये कैसे बीते हैं
वो साथ हमारा ...
तन्हाई बहारों से मिलकर जब उनकी याद दिलाती है
उम्मीद के कच्चे धागे से ज़ख़मों को अपने सीते हैं
वो साथ हमारा ...
जा और कहीं अब ऐ सावन क्यों ठण्डी आग लगाता है
हम लाएँ कहाँ से अब आँसू आँखों के सरोवर रीते हैं
वो साथ हमारा ...
वो जितने हम से दूर हुए इस दिल की तड़प उतनी ही बढ़ी
ले जाम उठा अब ऐ साक़ी हम खून-ए-तमन्ना पीते हैं
वो साथ हमारा ..
सदियों से दुनिया में
यही तो किस्सा है
एक ही तो लड़की है
एक ही तो लड़का है
जब भी ये मिल गये, प्यार हो गया   ...
मोहन की राधा है, मजनूँ की है लैला
हर युग में लगता है दिल वालों का मेला
एक से दो हुए, प्यार हो गया
सदियों से दुनिया में   ...
पत्थर की मस्जिद हो, या चाँदी की मूरत
दुनिया में प्यार बिना, कोई नहीं तीरथ
दिल से दिल जब मिले, प्यार हो गया
सदियों से दुनिया में   ...
सागर की ओर चले नदिया घूँघट खोले
भँवरा भी कलियों के आगे-पीछे डोले
फ़ासले कम हुए, प्यार हो गया
सदियों से दुनिया में   ..
तेरे लिये तेरे लिये
लफ़्ज़ों में लम्हों की डोलियाँ लाये हैं
शेरों में खुशबू की बोलियाँ लाये हैं
हमने सौ सौदे किये तेरे लिये तेरे लिये
आँखों में ना चुभे तारों की किरचियाँ
शीशे का आस्मां लाये हैं तेरे लिये
तारे जड़े हीरों से भी कितने बड़े
हमने आसमानों में लाखों के सौदे किये
तेरे लिये तेरे लिये
हल्की सी सर्दियाँ और साँस गरम हो
शामों की शॉल भी थोड़ी सी नर्म हो
तेरे लिये किशमिश चुने, पिस्ते चुने तेरे लिये
हमने तो परिंदों से बागों के सौदे किये
तेरे लिये तेरे लिये
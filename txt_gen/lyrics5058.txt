र :	( अगर तेरी जलवा-नुमाई न होती
	ख़ुदा की क़सम ये ख़ुदाई न होती ) -२
सु :	( अगर आँख तुमने मिलाई न होती
	मेरी ज़िन्दगी मुस्कराई न होती ) -२
र :	बहारों का मौसम न होता सुहाना
	तेरे दम क़दम से हुआ आशिक़ाना
	नज़ारों में ये दिलरुबाई न होती
	ख़ुदा की क़सम ...
सु :	तेरे प्यार ने मुझ पर एहसाँ किया है
	मेरा दिल लिया है मुझे दिल दिया है
	अगर तूने उल्फ़त निभाई न होती
	मेरी ज़िन्दगी मुस्कराई ...
र :	अगर नूर तेरा न आता जहाँ में
	तो रखा ही क्या था ज़मीं आसमाँ में
	कि मालिक ने दुनिया बनाई न होती
	ख़ुदा की क़सम ..
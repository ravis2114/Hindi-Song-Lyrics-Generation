आज बिछड़े हैं, कल का ड़र भी नहीं
ज़िन्दगी इतनी मुख़्तसर भी नहीं
ज़ख़्म दिखते नहीं अभी लेकीन
ठंडे होंगे तो दर्द निकलेगा
तैश उतरेगा वक्त का जब भी
चेहरा अन्दर से ज़र्द निकलेगा
कहनेवालों का कुछ नहीं जाता
सहने वाले कमाल करते हैं
कौन ढूंढें जवाब दर्दों के
लोग तो बस सवाल करते हैं
कल जो आयेगा जाने क्या होगा
बीत जाए जो कल नहीं आते
वक्त की शाख़ तोड़ने वालों
टूटी शाख़ों पे फल नहीं आते
कच्ची मिट्टी है दिल भी, इन्सां भी
देखने ही में सख़्त लगता है
आँसू पोछे तो आँसुओं के निशाँ
खुश्क होने में वक्त लगता ह
हम दिल का कँवल देंगे जिसको होगा कोई एक हज़ारों में
सागर में कहीं ज्यों इक मोती जैसे चंदा कई सितारों में
ये रूप-रंग की फुलवारी उसके लिए ही ये फूल खिले
सब कुछ देना है सौंप उसे जिस दिन जिस पल वो आन मिले
बागों में उसी के चर्चे हैं है उसकी बात बहारों में
किसने दिल जीता ताक़त से चाहत कब आग से डरती है
नादान शिकारी क्या जाने हिरनी किस राग पे मरती है
तलवार का ज़ोर नहीं चलता हो जाती है बात इशारों मे
मु :	दो अंखियाँ झुकी-झुकी सी -२
	कलियों से नाज़ुक होंठों पर कविता रुकी-रुकी सी
	दो अंखियाँ झुकी ...
	शरमाती पलकों में सपने जब आँख-मिचौली खेलें
	लहराती ज़ुल्फ़ें मुखड़े को साए में जब ले लें
	इक ख़ुश्बू उड़ी-उड़ी सी
	दो अंखियाँ झुकी ...
ल :	मेरे दिल की ख़ामोशी में हलचल कौन मचाए
	इक धुँधली सी तस्वीर बने और बनकर मिट जाए
	इक हसरत दबी-दबी सी
मु :	दो अंखियाँ झुकी ...
	एक पल लागे अपनी-अपनी और दूजे पल बेगानी
	कुछ अंजानी सी सूरत है कुछ जानी पहचानी
	पास आकर छुपी-छुपी सी
	दो अंखियाँ झुकी ..
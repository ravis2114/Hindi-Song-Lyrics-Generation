झूम झूम के नाचो आज गाओ आज गाओ खुशी के गीत हो
गाओ खुशी के गीत
आज किसी की हार हुई है, आज किसी की जीत हो
गाओ खुशी के गीत
झूम झूम के ...
कोई किसी किसी की, आँख का तारा
जीवन साथी, साजन प्यारा
और कोई तक़दीर का मारा
ढूँढ रहा है दिल का सहारा
किसी को दिल का दर्द मिला है, किसी को मन का मीत हो
गाओ खुशी के गीत
झूम झूम के ...
देखो तो कितना, खुश है ज़माना
दिल में तरंगे लब पे तराना
बन्द आँख आँसू न बहाना
ये तो यहाँ का ढंग पुराना
इसको मिटाना उसको बनाना, इस नगरी की रीत हो
गाओ खुशी के गीत
झूम झूम के ..
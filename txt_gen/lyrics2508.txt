ये मेरी ज़िंदगी बेजान लाश थी
बरसों से प्यार को तेरी तलाश थी
बस आज मेरी खोयी तक़दीर मिल गयी
तेरी तसवीर मिल गयी ...
अब के बहार में इस इंतज़ार में
दिल का वो हाल था, मुशकिल ये साल था
दीवाने के लिये इक ज़ंजीर मिल गयी
तेरी तसवीर मिल गयी ...
तसवीर में मगर ये कौन है बता
इस को ज़रा उठा मुझको यहाँ बिठा
क्या काम इस का राँझे को हीर मिल गयी
तेरी तसवीर मिल गयी ...
आयी है टूट कर इस पर जवानियाँ
बचपन की है मगर सारी निशानियाँ
मेरे हसीन ख़्वाबों की ताबीर मिल गयी
तेरी तसवीर मिल गयी ..
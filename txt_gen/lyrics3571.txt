सोजा चंदा राजा सोजा चल सपनों में चल
नींद की परियां पहन के आईं पैरों में पायल
तुझको अपने नरम परों पर लेकर जाएंगी
सोने का इक देस है जिसकी सैर कराएंगी
धरती से कुछ दूर कहीं सात समंदर पार
आकाशों के बीच है सपनों का संसार
वो ज़मीं है प्यार की वहां सिर्फ़ प्यार है
मेरे चाँद जा वहां तेरा इन्तज़ार है
सोजा चंदा राजा ...
जिन परियों के हुस्न पे जन्नत हो क़ुरबान
उन परियों के देश में होगा तू मेहमान
है नई कहानियाँ जो तुझे सुनाएंगी
तेरे साथ नाचेंगी तेरे साथ गाएंगी
सोजा चंदा राजा ..
(तुम्हें याद करते करते जाएगी रैन सारी
तुम ले गये हो अपने संग नींद भी हमारी ) - २
मन है कि जा बसा है, अंजान इक नगर में
कुछ खोजता है पागल खोई हुई डगर में
इतने बड़े महल में, घबराऊँ मैं बेचारी
तुम ले गये हो अपने संग नींद भी हमारी 
तुम्हें याद करते करते
विरहा की इस चिता से तुम ही मुझे निकालो
जो तुम न आ सको तो, मुझे स्वप्न में बुला लो
मुझे ऐसे मत जलाओ, मेरी प्रीत है कुँवारी
तुम ले गये हो अपने संग नींद भी हमारी 
तुम्हें याद करते करते
तुम्हें याद करते करते,
तुम्हें याद करते करते....
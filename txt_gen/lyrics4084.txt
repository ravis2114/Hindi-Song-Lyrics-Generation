काम ना जाने, धाम ना जाने 
जाने ना सेवा पूजा 
जाने बस इतना अजान हम 
एक बिना नही दूजा 
तुम आशा विश्वास हमारे 
तुम धरती आकाश हमारे
रामा ... 
दाता माता तुम बंधु भ्राता हो 
दिवस रात्रि संध्या प्रभात हो 
दीपक सूर्य चन्द्र तारक में 
तुम ही ज्योति प्रकाश हमारे 
रामा ...
साँसों में तुम आते जाते 
एक तुम्हीं से है सब नाते 
जीवन वन के हर पतझड़ में 
एक तुम्हीं मधुमास हमारे 
रामा ... 
तुम ही सब में है तुम में सब 
तुम ही भव हो हो तुम ही रब 
अश्रु हमारी आँखों में तुम 
तुम हो तो परिहास हमारे 
रामा ..
ये ज़मीं गा रही है, आसमाँ गा रहा है
साथ मेरे ये सारा जहाँ गा रहा है
शोख कलियों के घूँघट सरकने लगे हैं
मस्त फूलों के दिल भी धड़कने लगे हैं
ये बहारों का दिलकश समा गा रहा है
साथ मेरे ये सारा जहाँ गा रहा है
झूमकर पर्बतों पे घटा छा रही है
प्यार की उम्र शायद करीब आ रही है
मेरा दिल प्यार की ये दास्ताँ गा रहा है
साथ मेरे ये सारा जहाँ गा रहा है
भूल कर राह कोई हसीं आ न जाए
इस जगह कोई परदा-नशीं आ न जाए
इस जगह आज एक नौजवाँ गा रहा है
साथ मेरे ये सारा जहाँ गा रहा है
ये ज़मीं गा रही है..
ले लो ले लो दुआएं माँ बाप की
सर से उतरेगी गठरी पाप की
ले लो ले लो दुआएं ...
गोद में माँ की आँख खुली
जग देखा बाप के कंधे चढ़ के
सेवा बड़ी न होगी कोई
इन दोनों की सेवा से बढ़के
ले लो ले लो दुआएं ...
दुख सहना माँ बाप की ख़ातिर
फ़र्ज़ तो है एहसान नहीं
कर्ज़ है इनका तेरे सर पर
भिक्षा या कोई दान नहीं
ले लो ले लो दुआएं ...
मात-पिता कि चरण छुए जो
चार धाम तीरथ फल पाए
जो आशीष वो दिल से दें
भगवान से भी टाली ना जाए
ले लो ले लो दुआएं ..
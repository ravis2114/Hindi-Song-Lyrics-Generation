अब तो बिना तुम्हारे मुहब्बत के वतन में
या अश्क़ बरसते हैं या फिर आग सावन में
अब तो बिना तुम्हारे ...
तुम से बिछड़ के दर्द के घेरों में आ गए
हम रोशनी से दूर अंधेरों में आ गए
अब जा के फ़र्क़ जाना जुदाई में मिलन में
अब तो बिना तुम्हारे ...
दुश्मन बने आप ही अपनी खुशी के हम
ऐ दोस्त बिन तुम्हारे भी देखेंगे जी के हम
खुद आग लगा बैठे हैं हम अपने चमन में
अब तो बिना तुम्हारे ...
तुमको न कोई शिकवा कभी हो नसीब से
कोई भी ग़म न गुज़रे तुम्हारे करीब से
आयें तुम्हारे ग़म भी हमारे नसीब में
अब तो बिना तुम्हारे ..
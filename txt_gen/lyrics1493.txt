ऐ इश्क़ ये सब दुनिया वाले
बेकार की बातें करते हैं
पायल के ग़मों का इल्म नहीं
झंकार की बातें करते हैं
हर दिल में छुपा है पीर कोई
हर पाँव में है ज़ंजीर कोई
पूछे कोई उन से ग़म के मज़े
जो प्यार की बातें करते हैं
उल्फ़त के नये दीवानों को
किस तरह से कोई समझाये
नज़रों पे लगी है पाबन्दी
दीदार की बातें करते हैं
भँवरे हैं अगर मदहोश तो क्या
परवाने भी हैं खामोश तो क्या
सब प्यार के नग़में गाते हैं
सब यार की बातें करते है
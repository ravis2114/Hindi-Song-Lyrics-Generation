छम-छम बाजे रे पायलिया
राह चलत लचके पनिहारी
छलके गगरिया
छम छम बाजे रे पायलिया ...
गोरे बदन पर भीगी सारी
और लगे सुन्दर ये नारी
मोती बन-बन टपके पानी
भीगत जाये डगरिया
छम छम बाजे रे पायलिया ...
चन्द्रमुखी जब लट बिखराये
जग सारा ये धोखा खाये
कोई कहे लो सावन आया
आयी कारी बदरिया
छम छम बाजे रे पायलिया ...
मुखड़े पर आँचल मलमल का
या कोई खिलता फूल कमल का
आयी न जाने कौन नगर से
जाये कौन नगरिया
छम छम बाजे रे पायलिया ..